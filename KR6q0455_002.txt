# -*- mode: mandoku-view; -*-
#+DATE: 2016-06-08 5:43
#+TITLE: 嘉興退菴斷愚智禪師語錄
#+PROPERTY: CBETA_ID J29nB246
#+PROPERTY: ID KR6q0455
#+PROPERTY: SOURCE Jiaxing Canon Vol. 29, No. B246
#+PROPERTY: VOL 29
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0455_J_002-0783b> 
#+PROPERTY: JUAN 2
嘉興退菴斷愚智禪師語錄卷下¶
嗣法門人機輪等編¶

* 頌古¶

「世尊初生。」¶

【指天指地獨稱尊攪動須彌海嶽昏不是韶陽行正¶
令幾多賺入鬼家門。】¶

「世尊睹星。」¶

【纔出孃胎示本顏明星一睹眼睛穿如來德相咸皆¶
具夜半優曇火裡鮮。】¶

「世尊拈華。」¶

【拈華顧視豈無端百萬人天總自瞞金色頭陀重漏¶
洩真風凜冽骨毛寒。】¶

「世尊陞座。」¶

【老漢家風巳顯然文殊何必又重宣當時若是英靈¶
客肯向他山聽杜鵑。】¶

「世尊下忉利天栴檀像出迎。」¶

【高懸古鏡照無偏萬象森羅似宛然我也笑時渠也¶
笑不如撲破絕媸妍。】¶

「世尊因文殊門外立。」¶

【熱心人惹是非多內外何曾有自他無角鐵牛耕海¶
底懷胎石女唱巴歌。】¶

「世尊未離兜率巳降王宮未出母胎度人巳畢。」¶

【大巧若拙大智若愚四維上下無人識渠。】¶

「世尊因文殊出女子定不得。」¶

【一本桃林不假栽園丁何必強安排由來灼灼花夭¶
艷秪在春風拂便開。】¶

「世尊因普眼菩薩欲見普賢。」¶

【兩次三番意正濃普賢不見許誰同依俙似曲纔堪¶
聽卻被風吹別調中。】¶

「世尊因乾闥婆王獻樂。」
<pb:KR6q0455_J_002-0783c>¶

【乾闥婆王奏樂時山河大地悉如斯電光石火難通¶
信端的應須秪自知。】¶

「世尊因五通仙人問如何是那一通。」¶

【那一通你問我須彌倒卓日當午堪笑騎牛更覓牛¶
分付禪流休莽鹵。】¶

「世尊因波斯匿王問勝義諦中有世俗諦否。」¶

【一二義諦水銀墮地逼塞虛空有甚巴鼻咄。】¶

「殃崛持缽。」¶

【凍鎖寒梅一段香春風纔拂便芬芳青山綠水仍如¶
舊莫向枝頭較短長。】¶

「世尊因調達謗佛生身陷入地獄令阿難傳問。」¶

【三禪天樂自和諧其奈渾身個裡埋爭若奮然張意¶
氣管教是處絕安排。】¶

「世尊臨入涅槃文殊請再轉法輪。」¶

【四十九年曾未說末稍再請復何宣法輪轉處難迴¶
避逼塞虛空遍大千。】¶

「天親菩薩自彌勒內宮而下無著菩薩問。」¶

【問處分明答處親綠陰枝上鳥啼春梵音清雅超凡¶
聽不是其人豈易聞。】¶

「維摩居士因三十二菩薩問疾各說不二法門。」¶

【毘耶一默義偏雄不二門開觸處通夜半無燈香閣¶
靜鞦韆垂在月明中。】¶

「迦葉尊者因阿難問世尊金襴外別傳何物。」¶

【金襴之外復何傳弟應兄呼倒剎竿佛眼直教窺不¶
得兒孫由是逞顢頇。】¶

「圓覺一切障礙即究竟覺。」¶

【飯後茶三盞禪餘書幾行本無焦渴患何用樂清涼。】¶

「雙林善慧大士因梁武帝請講經。」¶

【一卷經文寶鏡明河沙妙義剎那評當時不得誌公¶
老未免人呼作白丁。】
<pb:KR6q0455_J_002-0784a>¶

「初祖自梁涉魏至少林面壁而坐。」¶

【九年冷坐少林前劈脊誰能下一拳不是神光親覷¶
破一花那得至今傳。】¶

「二祖安心。」¶

【忘軀為法乞安心不識羞慚滿面塵卻被老胡輕一¶
拶了然直下喪家珍。】¶

「馬祖陞堂百丈捲席。」¶

【陞堂捲席意相投脫體風流孰與酬昨日鼻疼今不¶
痛分明舉似有來由。】¶

「南陽慧忠國師因代宗帝問百年後所須何事。」¶

【孤孤迥迥絕羅籠不假人間造作工秪為耽源饒舌¶
後翻令描摸在朦朧。】¶

「丹霞因過慧林寺值凝寒乃取木佛燒火向。」¶

【滔天巨水涌江千短棹徒教望遠灘忽地風帆摧折¶
後一鉤新月逼人寒。】¶

「南泉斬貓。」¶

【貓兒提起意分明剛刃揮時正令行叵耐群英都不¶
薦草鞋頭戴為施呈。】¶

「魯祖凡見僧來便面壁南泉聞云。」¶

【池陽面壁也無端痛下金錐孰解看王老頂門加一¶
拍從教血濺梵天寒。】¶

「石鞏接三平。」¶

【老將從來膽氣弘當場血戰愛英雄金鞭轉處乾坤¶
黑降馬猶憐卸甲風。】¶

「國師三喚侍者。」¶

【三呼三應墨中煤玉斧金刀劈不開負汝負吾重剖¶
析依然滿面是塵埃。】¶

「藥山因李翱剌史訪。」¶

【雲在青天水在瓶應知此道出常情渠儂自得看經¶
趣換卻時人眼裡睛。】
<pb:KR6q0455_J_002-0784b>¶

「德山托缽。」¶

【詐啞裝聾老德山墻歪戶裂實難關家私卻被傍人¶
見醜態相傳覺赧顏。】¶

「臨濟在黃檗三度問佛法大意。」¶

【三頓烏藤恨未休大愚一點豁雙眸歸來便把虎鬚¶
捋倒嶽旋嵐出眾儔。】¶

「布袋和尚。」¶

【嘗拖布袋在通衢狼藉家私孰識渠世界大千都著¶
盡更為拈出示無餘。】¶

「趙州因僧問如何是和尚家風。」¶

【家風纔舉便郎當逐塊禪流又著忙覿面不知千里¶
隔如何洞見黑心腸。】¶

「古德不出方丈到莊喫油餈。」¶

【齋時獨不赴雲堂也是無端著死忙幸自子期能解¶
會高山流水別宮商。】¶

「趙州喚文遠。」¶

【東司頭上高高喚步下輕輕應一聲此話巳經人落¶
耳長江有水洗難清。】¶

「子湖狗。」¶

【子湖堂前蓄隻狗藏頭露尾誰知有從來不顧親與¶
疏擬議遭他秪一口。】¶

「南泉因趙州問如何是道。」¶

【平常心是道白布休粘皂倦即便噇眠寒來添衲襖。】¶

「趙州因僧問萬法歸一。」¶

【佛祖從來說不到盡情抖擻與諸人明明那事無今¶
古日照青峰朵朵新。】¶

「雪峰因三聖問透網金鱗。」¶

【金鱗透網絕羈留誰敢揚帆下餌鉤不是拏雲擒霧¶
手何當倒嶽與傾湫。】¶

「臨濟囑三聖偈。」
<pb:KR6q0455_J_002-0784c>¶

【沿流不止問如何殃及兒孫會也麼耀古騰今難蓋¶
覆一輪皎潔印千波。¶

真照無邊說似他當機直指絕淆訛洪鐘扣發驚群¶
夢石臼風吹念佛陀。¶

離相離名人不稟鐵牛夜半過窗櫺堪憐無限參玄¶
客錯認胡蘆作帝瓶。¶

吹毛用了急須磨閃爍寒光孰奈何奮怒那吒纔觸¶
犯血流滿地罷干戈。】¶

「趙州因僧問狗子還有佛性也無。」¶

【狗子佛性有無鐵蛇橫在當途瞎眼波斯踏著管教¶
喪卻全軀。】¶

「臨濟上堂僧出作禮濟便喝僧曰老和尚莫探¶
頭好濟曰你道落在什麼處僧便喝濟便打又¶
僧問如何是佛法大意濟便喝僧作禮濟曰你¶
道好喝也無僧曰草賊大敗濟曰過在什麼處¶
僧曰再犯不容濟便打乃曰大眾要會臨濟賓¶
主句問取堂中二禪客。」¶

【賓主交參殺活全奔流度刃火中蓮堂中禪客分明¶
示誰道渠儂是白拈。】¶

「趙州訪二菴主。」¶

【竿木隨身逢場作戲放去收來衲僧巴鼻。】¶

「香嚴示眾若論此事如人上樹。」¶

【一等全提向上機無錐地漢做來奇當場不畏傍觀¶
眼別有威聲動四維。】¶

「鼓山折箭。」¶

【中途箭折有來由誰料奴渠語更優大抵還他肌骨¶
好不風流處也風流。】¶

「寶壽第二世見相打曰得恁麼無面目遂大悟。」¶

【浩浩塵中渾不覺一拳打著脫然空森羅萬象齊顛¶
首依舊扶桑涌日紅。】
<pb:KR6q0455_J_002-0785a>¶

「保福四謾人。」¶

【卻是你謾我賊身淨裸裸誰知陜府牛吞卻嘉州虎。】¶

「趙州因僧問承聞和尚親見南泉是否。」¶

【南泉親見不謾人蘿蔔拈來直指陳大塊秋毫非別¶
物千紅萬紫總皆春。】¶

「九峰勘首座。」¶

【枯木堂前花正春炷香脫去未為真一條白練如龍¶
活賺殺參玄幾許人。】¶

「雲門上堂乾坤之內。」¶

【當陽拈出形山寶燦地輝天遍界彰坐臥經行如不¶
薦燈籠佛殿漫摶量。】¶

「船子覆舟。」¶

【沒蹤跡處莫藏身二十年明此事親呈起橈來無別¶
有踏翻船子脫然新。】¶

「趙州勘婆子。」¶

【婆子掀翻滄海去趙州踢倒須彌回奈我一雙窮相¶
手未曾容易舞三臺。】¶

「法眼示眾者裡聚集少時為上座僧堂裡者裡¶
聚集少時為上座山門頭者裡聚集少時為上¶
座寮舍裡為復說上座過別有道理。」¶

【山門寮舍與僧堂覿面全提不覆藏奼女巳歸霄漢¶
去獃郎猶自守空房。】¶

「臨濟四料揀。」¶

【煙塵掃盡顯朝綱萬疊江山總大唐一片皇風無內¶
外謳歌鼓腹滿邊疆。】¶

「興化因僧問四方八面來時如何。」¶

【戴角擎頭捋虎鬚當機直指絕離微重拈古廟藏身¶
處賺殺平人犯夜歸。】¶

「三界唯心萬法唯識。」¶

【一二三四五五四三二一久拋搕𢶍頭拈起無倫匹。】
<pb:KR6q0455_J_002-0785b>¶

「趙州問僧曾到此間麼。」¶

【相逢秪喚喫盃茶沾著通身徹骨麻伶俐衲僧多意¶
氣管教別有好生涯。】¶

「興化在大覺為院主。」¶

【杖頭豪氣孰同儕撥轉機輪當下灰一炷香焚恩不¶
負孤賒捉敗古今該。】¶

「南院上堂赤肉團上壁立千仞。」¶

【絕遮攔處復遮攔獲下南洲小洞蠻赫赫旌旗揮轉¶
處滿天愁霧鎖青山。】¶

「龍濟示眾是柱不見柱非柱不見柱云。」¶

【飢來喫飯困來眠兩腳長伸得自然若把是非來辨¶
我知君猶欠喫粗拳。】¶

「風穴陞座顧視大眾首山便下去穴便歸方丈。」¶

【纔登寶座揚家醜爭奈傍觀不耐看一把柳絲收不¶
得和煙搭在玉欄杆。】¶

「首山竹篦。」¶

【赫赫全提驗棟材堂堂大用出塵埃兩頭坐斷未相¶
許更擬如何劈脊揮。】¶

「慈明參汾陽經二年未許入室。」¶

【倒腹傾腸舉似人其如不薦屈難伸一朝捉敗非輕¶
處眼蓋乾坤氣宇新。】¶

「天衣懷禪師示眾百骸俱潰散一物鎮常靈百¶
骸潰散皆歸土一物常靈何處安。」¶

【秋來葉落總歸根春至花開遍界新一片寒心付流¶
水不知幾是報恩人。】¶

「五祖謝監收上堂人之性命第一須是○欲得¶
成此○先須防於○若是真○人○○。」¶

【重重分付最慇懃演祖何曾動嘴脣若向此中窮徹¶
骨方堪攜手入廛陳。】¶

「古云大智發於心於心何處尋成就一切義無
<pb:KR6q0455_J_002-0785c>¶
古亦無今。」¶

【有有有中無無無無中有猴愁摟搜頭狗走抖擻口。】¶

「杭州淨慈斷橋妙倫禪師參無準和尚準以狗¶
子因何有業識令下語凡三十轉皆不契倫云¶
可無方便乎準乃舉真淨頌曰言有業識在誰¶
云意不深海枯終見底人死不知心示之倫悚¶
然良久忽聞板聲大悟。」¶

【一擊通身脫誰為業識來真燈從此續烜赫耀無涯。】¶

「古德六刮。」¶

【塵毛除去眼中花皮肉蠲來未足誇髓骨直教都刮¶
盡爭如隨分納些些。】¶

「天台瑞巖方山寶禪師參斷橋倫祖祖室中嘗¶
舉萬法歸一示徒一日寶侍次祖拈莧菜根示¶
之寶忽大悟。」¶

【等閒拈示有來由瞥爾知恩便徹頭正眼豁開凡聖¶
盡兒孫遞代逞風流。】¶

「瑞巖寶禪師因無見睹參便打睹一日作務次¶
豁然大悟遂呈偈曰選佛甲科喜莫量大千沙¶
界一禪床嗔拳痛棒知多少今日恩忘怨亦忘¶
寶以偈印之。」¶

【傾盃空著本無意卻還錢坐斷華峰頂真風播御簾。】¶

「天台華頂無見睹禪師四十年足不越閫至正¶
賜號妙明真覺白雲度問西來密意未審如何¶
頂曰待娑羅峰點頭即向汝道雲於言下大悟。」¶

【梗將生鐵錘捏出黃金汁寄語長安人莫把長安覓。】¶

「南京大崗月溪澄禪師凡見僧請益乃曰佛法¶
不是鮮魚怕爛卻那即趁出夷峰寧侍傍大悟。」¶

【栗棘金圈事絕倫何期室內有知音都緣惡辣難棲¶
泊留得丹心煥古今。】¶

「繡州天寧法舟道濟禪師因五臺陸公問畫前
<pb:KR6q0455_J_002-0786a>¶
元有易否寧曰若無將什麼畫公曰畫後如何¶
寧曰元無一畫公曰現有六十四卦何得言無¶
寧曰居士莫著文字好公曰請師離文字發一¶
爻看寧召五臺臺應諾寧曰者一爻從何處起。」¶

【鴛鴦重繡出暗地度金針曲盡千般妙全拋一片心。】¶

「繡州敬畏無趣如空禪師元旦示眾日今日新¶
年第一日圓明普照恒沙國群靈咸在此光中¶
皆得如來三昧力汝等還會如來力麼以兩手¶
作掇石勢云遏拙來時有僧問重多少趣曰飯¶
袋子輕重也不知。」¶

【當陽直示本無私懞懂禪流尚不知見徹老人垂手¶
處方為出格丈夫兒。】¶

「杭州徑山無幻性沖禪師因編無趣錄歸趣曰¶
子一向做得個什麼山曰性沖買得一段田收¶
得原本契書請和尚簽押遂將錄呈上趣接得¶
曰者個是我底你底聻山曰和尚莫攙行奪市¶
趣擲下錄本山便出。」¶

【水乳機投非分外分疆立界太無端兒孫幸得今朝¶
力萬國春風一統看。】¶

「無幻和尚因僧問如何是提婆宗幻曰一字不¶
著劃僧云某甲不問者個幻曰圓相不著圈。」¶

【崑崙顛倒舞北斗面南看不遇知音者徒勞話歲寒。】¶

「無幻和尚燒火次僧問如何是自性天真佛幻¶
曰與我搬取一束柴來僧搬柴了又埋前問幻¶
曰者奴子好惡也不知便打。」¶

【自性天真佛云何向外求當機如委悉恩大莫能酬。】¶

「嘉興興善南明慧廣禪師時徑山為首眾一日¶
地上拾片紙視之有觀方知彼去去者不至方¶
之句忽大悟乃白幻幻印可。」¶

【搕𢶍堆頭親撞著面門從此得昂藏五峰頂上烹英
<pb:KR6q0455_J_002-0786b>¶
傑一段真風萬古揚。】¶

「南明和尚徑山示眾曰五峰頭卓朔雙徑尾顛¶
先喝石巖一任𨁝跳明月池覆地傾天此四句¶
中有一句有殺人刀無活人劍有一句有活人¶
劍無殺人刀有一句殺人刀活人劍俱有有一¶
句殺人刀活人劍俱無揀點得倜儻分明許你¶
參學事畢。」¶

【獅子咆哮自出群驚翻海嶽震乾坤佛魔到此無蹤¶
跡野犴徒教裂頂門。】¶

「南明和尚因聞谷大師問了即業障本來空未¶
了應須償宿債獅子尊者因甚被罽賓國王斬¶
卻南曰本來空聞云為什麼王臂自落南曰本¶
來空聞云和尚意旨如何南曰本來空。」¶

【問處絕毫釐答處填溝壑捉敗老南翁始信乾坤廓¶
錯出穴猛虎戴雙角。】¶

「建寧普明鴛湖妙用禪師謁湛然和尚問目前¶
無法意在目前其旨如何湛曰聞令師出關是¶
否明曰不是目前法非耳目之所到又作麼生¶
湛揖曰請出我要止靜明便出。」¶

【作家相見果非常舒卷同時徹底揚更有一般奇特¶
處任教天眼莫窺光。】¶

「普明老和尚同雪嶠大師上弦夜翫月次嶠指¶
月問那半個在那裡去了明良久曰會麼嶠曰¶
也秪得半個明卻問那半個在那裡去了嶠亦¶
良久明曰也秪得半個嶠乃呵呵大笑。」¶

【皎皎透雙眸相將覿面酬清光吞宇宙何處不風流。】¶

「普明老和尚因僧問迷中有悟悟中有迷如何¶
是悟中迷明曰亂問作麼。」¶

【纔問悟中迷全提向上機大鵬擘海水鐵馬透重圍。】¶

「繡州永正一初悟元禪師參鴛湖老人一日禮
<pb:KR6q0455_J_002-0786c>¶
拜起湖舉拳云道一句看正便掌湖亦掌云且¶
道你一掌我一掌甚麼意旨正云請和尚珍重¶
湖乃休正一喝便出。」¶

【有縱有奪能主能賓象王迴旋獅子嚬呻莫怪渠儂¶
多意氣精金百煉越光新。】¶

「永正老和尚因報恩祖林上座問既是斷橋因¶
甚得度斯遠正卓拄杖云全承渠力。」¶

【全承渠力不顢頇耀古騰今續正傳分付英流高著¶
眼當知慧命永綿綿。】¶

「既是鴛湖因甚水無二色正云大地沾恩。」¶

【大地沾恩直指陳通身徹骨要知津源頭水活流無¶
盡華放優曇遍界春。】¶

「一不成兩因甚更喚作初正云無處不稱尊。」¶

【堂堂無處不稱尊萬象之中獨露身見徹濮溪親的¶
旨金毛吞卻玉麒麟。】¶

「永正老和尚因僧舉竹篦子話問聲未絕正便¶
打僧云恁麼則學人禮拜去也正云獅子咬人¶
韓盧逐塊。」¶

【背觸俱非問作家當機直指驗龍蛇不知殺活全提¶
處將謂無端又撒沙。】¶

* 頌偈¶

** 和普明禪師牧牛頌¶

*** 未牧¶

#+BEGIN_VERSE
「　良田不顧恣跑哮頭角崢嶸路轉遙歷遍幾多危險¶處那知回首惜靈苗」
#+END_VERSE
¶

*** 初調¶

#+BEGIN_VERSE
「　今朝鼻孔始將穿劣性生獰盡力鞭縱使驀然狂跳¶躍秪消牢把索頭牽」
#+END_VERSE
¶

*** 受制¶

#+BEGIN_VERSE
「　見得調來息妄馳芒繩緊緊且相隨林泉野色雖堪
<pb:KR6q0455_J_002-0787a>¶翫豈可忘勞力暫疲」
#+END_VERSE
¶

*** 回首¶

#+BEGIN_VERSE
「　歷盡艱辛瞥轉頭肯將鞭索放教柔嘗逢香草清泉¶處恐起貪饕尚繫留」
#+END_VERSE
¶

*** 馴伏¶

#+BEGIN_VERSE
「　古木陰中碧水邊縱橫收放總悠然牧童歸去天光¶晚步步相隨不用牽」
#+END_VERSE
¶

*** 無礙¶

#+BEGIN_VERSE
「　翛然物我兩相如柳陌花衢何所拘溪北溪南王化¶裡橫吹短笛樂盈餘」
#+END_VERSE
¶

*** 任運¶

#+BEGIN_VERSE
「　岸柳溪桃花影中隨渠飲啄步芳茸牧童瀟灑煙霞¶外徹體風流睡興濃」
#+END_VERSE
¶

*** 相忘¶

#+BEGIN_VERSE
「　人牛脫略沒邊中彼我渾無異與同一片白雲光皎¶潔滿山明月絕西東」
#+END_VERSE
¶

*** 獨照¶

#+BEGIN_VERSE
「　拍雙空手獨幽閒豈似尋常麓水間信步歸來孤月¶冷還須拶透那重關」
#+END_VERSE
¶

*** 雙泯¶

#+BEGIN_VERSE
「　人牛到此影無蹤雲淨寒光透碧空底事明明休更¶問黃花翠竹綠陰叢」
#+END_VERSE
¶

** 和金明宋天封佛慈禪師蜜蜂頌五首¶

#+BEGIN_VERSE
「　衝煙涉露採花時深入香林滿帶歸歷遍雲山咸自¶得豁開雙眼任翻飛」
#+END_VERSE
¶

#+BEGIN_VERSE
「　千花萬蕊足生涯來去優游孰共衙滿目風光從所¶適兒孫翼翼自成家」
#+END_VERSE
¶

#+BEGIN_VERSE
「　徹底掀翻窠臼時赤條條地絕支離豈如迷蝶空遊¶戀留得甘甜蜜潤脾」
#+END_VERSE
¶

#+BEGIN_VERSE
「　靈明透徹最風光飛舞翩翻各自忙銛利針鋒誰敢
<pb:KR6q0455_J_002-0787b>¶觸痛心一劄直須當」
#+END_VERSE
¶

#+BEGIN_VERSE
「　勘破浮華復隱桐個中關捩悉皆通從茲飽腹無餘¶事一任芳菲鬥紫紅」
#+END_VERSE
¶

** 禮徑山無幻祖塔¶

#+BEGIN_VERSE
「　濟水汪洋自有源祖翁嫡脈亙長天當陽迥出摩醯¶眼萬古恒開陸地蓮」
#+END_VERSE
¶

** 呈本師老和尚冷灰豆爆¶

#+BEGIN_VERSE
「　玉蘊荊山珠隱淵忽逢良匠豈能潛一聲爆地無回¶互脫體風流顯眾前」
#+END_VERSE
¶

** 興善即境¶

#+BEGIN_VERSE
「　寶閣凌空紫氣雄碧溪環秀羡來龍嵯峨雙塔蒼煙¶裏儼若當年靈鷲峰」
#+END_VERSE
¶

** 掃鴛湖老人塔¶

#+BEGIN_VERSE
「　秀萃秦溪古剎中福臨此地是真龍老翁高蹟巍然¶示傑出禪林第一峰」
#+END_VERSE
¶

** 呈本師老和尚乞掩關¶

#+BEGIN_VERSE
「　為法忘軀不計春巾瓶久侍受恩深每經痛棒難伸¶屈更切提持巳報音祖席定非堪繼紹精修庶是可¶擔任關中得滿三年願再乞慈圓巖竇心」
#+END_VERSE
¶

** 祝金明介老和尚¶

#+BEGIN_VERSE
「　師壽莫能量森羅共讚揚道風遐邇播法席古今彰¶濟水興波闊真燈續燄長滿筵龍象擁華放碧曇香」
#+END_VERSE
¶

** 重陽隨本師和尚登岳陽山¶

#+BEGIN_VERSE
「　沙堤遙望滿林秋執杖登高興轉稠汲水煎茶泉眼¶活鋪氈設座景風優海天渺渺同師德山樹濛濛亙¶古猷侍久不知歸棹晚謹將瓶子注龍湫」
#+END_VERSE
¶

** 祝興善馥生大師¶

#+BEGIN_VERSE
「　群然大慶出尋常海納山容豈較量碧漢迸輝雲戶¶月金風吹綻桂枝香衲衣高隱秦溪秀竹杖橫拈獨¶照長嘯傲煙波清晝永從教緇白共稱揚」
#+END_VERSE

<pb:KR6q0455_J_002-0787c>¶

** 答素弘法兄(時住蘭若)¶

#+BEGIN_VERSE
「　華屋鄰溪住悠然唯爾家開軒迎皓月移杖款丹霞¶野渡垂絲釣游魚噉影花香風時遞遠蘭若道聲嘉」
#+END_VERSE
¶

** 答古鑑禪師¶

#+BEGIN_VERSE
「　宗風久巳播嘉聲名剎於今喜得人振起如如新氣¶象春光仍復照遐津」
#+END_VERSE
¶

** 留幻菴禪師住竺隱¶

#+BEGIN_VERSE
「　道誼交來豈計春庭梅幾度吐香新法筵慈命應須¶繼不獨弘宗可養親」
#+END_VERSE
¶

** 答素穎法兄歸閩¶

#+BEGIN_VERSE
「　守拙忘年盡巳衷禪波浩瀚豈能窮願聞八閩提綱¶要自愧疏愚負祖風」
#+END_VERSE
¶

** 和牧公項法兄蕙詠(巳亥年植盆蕙次春不發至庚戌忽發一枝)¶

#+BEGIN_VERSE
「　冰霜歷載久埋身金谷瑤林竟不春何幸挺然連放¶萼香風無處掩其真」
#+END_VERSE
¶

#+BEGIN_VERSE
「　雲林深隱幾經年忽放奇姿勝藕蓮且喜聯芳名不¶昧敢云諸卉漫爭先」
#+END_VERSE
¶

#+BEGIN_VERSE
「　天然雅韻愜幽情不假丹青點綴成滿座清風堪足¶羡團圞共坐話無生」
#+END_VERSE
¶

** 祝沖默法兄六袟¶

#+BEGIN_VERSE
「　每憶同門誼惟兄契最先忻逢花甲啟佇聽法音宣¶慧海摶紅日高風播碧天南山當聳翠祖脈自綿綿」
#+END_VERSE
¶

** 答通濟法兄住永正¶

#+BEGIN_VERSE
「　本師法道若深淵病骨何能任此緣喜得吾兄欣拽¶杖直教濟水愈滔天」
#+END_VERSE
¶

** 喜當湖羽生屠檀越過退菴¶

#+BEGIN_VERSE
「　荒林幽且靜忽聽語聲揚盃注天池茗爐添柏子香¶道交猶水乳意洽若笙簧幸得安閒法來增斗室光」
#+END_VERSE
¶

** 示徒¶

#+BEGIN_VERSE
「　時中切莫妄攀緣動止當觀上古賢師德親恩應不
<pb:KR6q0455_J_002-0788a>¶負急須參透未生前」
#+END_VERSE
¶

** 示德峰上人¶

#+BEGIN_VERSE
「　明德由來出眾峰個般消息要須窮百城煙水緣何¶事樓閣門開信步通」
#+END_VERSE
¶

** 聞鐘示雲徵張居士¶

#+BEGIN_VERSE
「　披襟禪寂坐靜聽水雲鐘惺發幽林鳥驚翻巨海龍¶聲逾軒外竹響度嶺前松會得其中意同遊般若峰」
#+END_VERSE
¶

** 詠梅示敬泉沈檀越¶

#+BEGIN_VERSE
「　水肌玉艷白盈空香散幽清月色融不染一塵澄徹¶甚共堪涵養性天中」
#+END_VERSE
¶

** 聞蛙示眾¶

#+BEGIN_VERSE
「　趺坐方床靜夜深蛙聲嚦嚦契禪心灼然物我渾無¶二者點靈光絕古今」
#+END_VERSE
¶

** 插田示眾¶

#+BEGIN_VERSE
「　竭力耕鋤倦不休拖泥帶水汗淋流長歌到處聲嘹¶亮祖意西來莫別求」
#+END_VERSE
¶

** 勸放生戒殺¶

#+BEGIN_VERSE
「　一體同觀莫恣饕堪憐活剝與煎燒此時悅口殃誰¶致他劫償渠果自招須種福田如日永好翻業浪若¶水消蠲除籠網從飛躍海角天涯德被遙」
#+END_VERSE
¶

** 勸修淨業六首¶

#+BEGIN_VERSE
「　無論老幼及賢愚好把彌陀佛號提自性天真全體¶現金蓮臺畔接歸西」
#+END_VERSE
¶

#+BEGIN_VERSE
「　莫戀紅塵念佛陀樂邦絕勝苦娑婆有緣善士親能¶到千葉華香鳥獻歌」
#+END_VERSE
¶

#+BEGIN_VERSE
「　識得彌陀大覺仙舌尖常現百餘千白毫光照河沙¶界馥郁華開七寶蓮」
#+END_VERSE
¶

#+BEGIN_VERSE
「　捉敗家中六賊奴西方不異此娑婆彌陀時刻常垂¶護引導眾生出愛河」
#+END_VERSE
¶

#+BEGIN_VERSE
「　不昧彌陀自性天紅塵堆裏踏青蓮香風時復吹人
<pb:KR6q0455_J_002-0788b>¶惺佛境分明在目前」
#+END_VERSE
¶

#+BEGIN_VERSE
「　彌陀念徹絕追求罪性元空不用鉤天上人間堪自¶適河沙法界一毫頭」
#+END_VERSE
¶

** 警世十首¶

#+BEGIN_VERSE
「　勸君猛省懼塵埃好把菩提路踢開直入真如不退¶地何妨利眾去還來」
#+END_VERSE
¶

#+BEGIN_VERSE
「　終日波波盡屬埃罪門緊閉有誰開秪因把髻自投¶入淪溺幽冥不易來」
#+END_VERSE
¶

#+BEGIN_VERSE
「　貪迷造業墮塵埃我佛慈悲善戶開權把三乘法教¶化聞修定自樂邦來」
#+END_VERSE
¶

#+BEGIN_VERSE
「　凝神靜坐莫沾埃縱有紛紜總放開究竟未生誰是¶我定然驀地撞將來」
#+END_VERSE
¶

#+BEGIN_VERSE
「　若得居塵不染埃猶如菡萏水中開人間天上誠堪¶羡物外逍遙好去來」
#+END_VERSE
¶

#+BEGIN_VERSE
「　三千諸佛淨無埃妄自塵籠障不開瞥地歸真明實¶際方知觸處即如來」
#+END_VERSE
¶

#+BEGIN_VERSE
「　一念歸真豈有埃百千業鎖廓然開了知生死渾如¶夢佛國天宮任往來」
#+END_VERSE
¶

#+BEGIN_VERSE
「　心地如能絕點埃性園常自覺花開他時果熟香飄¶日不枉閻浮去復來」
#+END_VERSE
¶

#+BEGIN_VERSE
「　大地山河非土埃草頭祖意潑天開森羅萬象如如¶體隨處瞿曇示現來」
#+END_VERSE
¶

#+BEGIN_VERSE
「　識得紅塵不是埃任君收捲任君開縱橫大用誰能¶測踏遍乾坤彈指來」
#+END_VERSE
¶

** 示學道八首¶

#+BEGIN_VERSE
「　學道如撐逆水舟手中篙子豈輕丟一稿不到舟傾¶覆得過巔涯未可休」
#+END_VERSE
¶

#+BEGIN_VERSE
「　學道如兒到遠方迄今猶未見還鄉時時刻刻倚門¶望一旦親逢喜倍常」
#+END_VERSE
¶

#+BEGIN_VERSE
「　學道如行快櫓船善操不借索來牽通身冷煖渾忘
<pb:KR6q0455_J_002-0788c>¶卻欲到家山猛向前」
#+END_VERSE
¶

#+BEGIN_VERSE
「　學道如人入戰場拼身捨命要征降假饒百萬軍騎¶敵得勝歌回意自強」
#+END_VERSE
¶

#+BEGIN_VERSE
「　學道如歸萬里程急須努力上前行一朝得到家鄉¶處玉樹花開香更清」
#+END_VERSE
¶

#+BEGIN_VERSE
「　學道如磨鏡上塵蠲除淨盡乃方親本來面目自成¶現妍醜分明豈問人」
#+END_VERSE
¶

#+BEGIN_VERSE
「　學道如童牧牯牛一回入草一回收直教不犯他苗¶稼猶把鞭繩緊繫留」
#+END_VERSE
¶

#+BEGIN_VERSE
「　學道如獅吼一聲百千野犴悉皆驚青山綠水無求¶侶明月清風樂自盈」
#+END_VERSE
¶

** 永正即事八首¶

*** 施茶¶

#+BEGIN_VERSE
「　普濟香茶滌悶埃頓教煩熱即時開休嫌永正家風¶別秪要當人知味來」
#+END_VERSE
¶

*** 插蒔¶

#+BEGIN_VERSE
「　田田綠水總無埃陌陌如龍界畔開插遍青禾農盡¶樂灼然恩自聖天來」
#+END_VERSE
¶

*** 耕牛¶

#+BEGIN_VERSE
「　堪羡牛兒犁土埃荒蕪淨盡賴渠開不知力竭神疲¶苦反益鞭笞促去來」
#+END_VERSE
¶

*** 禱雨¶

#+BEGIN_VERSE
「　狂風終日掃塵埃括盡浮雲四望開水涸苗黃農力¶倦願施甘雨沛然來」
#+END_VERSE
¶

*** 車水¶

#+BEGIN_VERSE
「　偉哉步步迥塵埃瀑布瓊花足底開憑桁若行千百¶里此身無去亦無來」
#+END_VERSE
¶

*** 懸幡¶

#+BEGIN_VERSE
「　彩幡高掛拂雲埃試看巍然殿貌開不是老盧親口¶示那知覿體現如來」
#+END_VERSE

<pb:KR6q0455_J_002-0789a>¶

*** 古井¶

#+BEGIN_VERSE
「　幽瀾漱玉潔無埃為惜行人路畔開汲飲頓教涼徹¶骨甘泉須信有源來」
#+END_VERSE
¶

*** 琉璃¶

#+BEGIN_VERSE
「　湛湛圓輝絕點埃鐵圍遍照悉皆開光明花向心中¶現智慧根從頂上來」
#+END_VERSE
¶

** 和本師老和尚韻八首¶

*** 竺隱清修¶

#+BEGIN_VERSE
「　無涯法海最深淵清隱高風詎可宣一任碧峰南拱¶揖且從秀水北環聯梵宮香霧氤氳合叢樹幽禽來¶往翩暮鼓晨鐘空世想并心參叩大金仙」
#+END_VERSE
¶

*** 禪餘覽勝¶

#+BEGIN_VERSE
「　寶鏡當軒耀碧淵交光映徹妙難宣金風拂拂銀河¶湛玉露洋洋珠斗聯雲外天香來馥馥案間雅句綴¶翩翩陽春自愧難賡和聊續荒詞奉上仙」
#+END_VERSE
¶

*** 古院晨鐘¶

#+BEGIN_VERSE
「　遙送鯨音過藪淵洪聲普震豈能宣三千界內光明¶遍百八嗚中緊慢聯敲惺晨雞啼杳杳驚殘迷蝶夢¶翩翩竹移青影東窗曉又得慇勤事大仙」
#+END_VERSE
¶

*** 沙汀落雁¶

#+BEGIN_VERSE
「　晚霞靄靄映湫淵雁集平坡數莫宣蓮渚流清從飲¶啄蘆汀沙煖任棲聯長天隱隱排行字遠水迢迢照¶影翩閒望秋江無限意逍遙何羡醉樓仙」
#+END_VERSE
¶

*** 海天一望¶

#+BEGIN_VERSE
「　疊疊峰巒杳隔淵水雲縹緲景難宣天呈圖畫分濃¶淡地獻鯤鯨啟斷聯坐絕妄緣禪寂寂行吟幽思興¶翩翩乾坤極目承誰力自信全超不壞仙」
#+END_VERSE
¶

*** 秋庭詠菊¶

#+BEGIN_VERSE
「　昔時佳興羡陶淵今植山房幸莫宣銀艷金姿清貴¶富瓊葩翠葉錦奇聯游蜂永絕喧相擾浪蝶難教擅
<pb:KR6q0455_J_002-0789b>¶便翩歷盡曉霜終不萎幽芳得獻大羅仙」
#+END_VERSE
¶

*** 湖山煙雨¶

#+BEGIN_VERSE
「　冥蒙山色暗龍淵陰氣沖號曷可宣煙樹數家相掩¶映滄波千頃漫淪聯雲生深谷樵迷徑雨洗荒林鳥¶絕翩詎訝披簑垂釣叟悠悠物外勝神仙」
#+END_VERSE
¶

*** 新秋晚霽¶

#+BEGIN_VERSE
「　碧漢斜陽漱玉淵澄空瑩潔莫能宣紅霞燦燦光涵¶曉綠水迢迢波影聯吹浪游魚歡踴躍凌風歸鳥兢¶翻翩江天一色真堪羡偏契林泉出世仙」
#+END_VERSE
¶

** 自述¶

#+BEGIN_VERSE
「　余心同霹靂所作咸忠直事事效先賢心心依古德¶六根不染塵一體豈沾色非巳敢稱誇惟天能委悉」
#+END_VERSE
¶

** 詠雪¶

#+BEGIN_VERSE
「　閒坐明窗下紛紛落滿林爛銀鋪竹徑碎玉點衣襟¶訪友人迷路尋梅客阻心野僧將遣興聊作一篇吟」
#+END_VERSE
¶

** 風箏二首¶

#+BEGIN_VERSE
「　骨格雖微氣量豪扶搖而上不辭勞秪因自有凌雲¶志故爾飛騰霄漢高」
#+END_VERSE
¶

#+BEGIN_VERSE
「　有為物色本無情一線靈通得上昇時至高嗚人仰¶望目難窮處孰能聽」
#+END_VERSE
¶

** 火爆¶

#+BEGIN_VERSE
「　頂門竅發震雷霆驚起群聾徹骨惺直得分身遍塵¶剎當陽誰敢觸其英」
#+END_VERSE
¶

** 山居十五首¶

#+BEGIN_VERSE
「　自處重巖尟客來幽林小徑長蒼苔清風明月堪為¶伴野蕨藤花不用栽」
#+END_VERSE
¶

#+BEGIN_VERSE
「　乍入山來懶閱書攜鋤且自墾茶畬談玄設妙渾閒¶事一飽忘飢樂有餘」
#+END_VERSE
¶

#+BEGIN_VERSE
「　攜杖穿林野興濃子規啼徹百花叢見聞不昧機先¶事一段風光觸處通」
#+END_VERSE

<pb:KR6q0455_J_002-0789c>¶

#+BEGIN_VERSE
「　似兀如癡口懶開了無閒事掛心來飢時撥火煨黃¶獨飽後烹茶飲數盃」
#+END_VERSE
¶

#+BEGIN_VERSE
「　幽鳥聲聲宣妙法榴花灼灼顯真機燈籠露柱堪相¶委色見聲求豈易歸」
#+END_VERSE
¶

#+BEGIN_VERSE
「　坐倦和衣展腳眠鼾齁鼻息任余便猿啼檻外驚殘¶夢紅日團團映滿簾」
#+END_VERSE
¶

#+BEGIN_VERSE
「　岸柳籠煙綠更濃溪桃映日水浮紅風晴雨霽春三¶月幽鳥一聲深樹中」
#+END_VERSE
¶

#+BEGIN_VERSE
「　移坐巖前就碧天閒縫破衲少針穿黃虀麥飯隨時¶過自喜清貧勝濁緣」
#+END_VERSE
¶

#+BEGIN_VERSE
「　緣陰深處囀黃鶯若個知音洞眼睛為報參徒休外¶覓瞥然回首是家程」
#+END_VERSE
¶

#+BEGIN_VERSE
「　數載煙霞遠市廛甘心冷澹絕攀緣松風竹韻閒消¶遣野鹿群猿伴我眠」
#+END_VERSE
¶

#+BEGIN_VERSE
「　深棲巖竇是良方喜自埋頭歲月忘閒把蒲團敷地¶坐不知日暮與天光」
#+END_VERSE
¶

#+BEGIN_VERSE
「　庭花帶雨折簪瓶紫芋添虀煮破鐺幸自檀那輸國¶課茅菴無事樂閒情」
#+END_VERSE
¶

#+BEGIN_VERSE
「　竹戶閒關坐石床休心碧嶂度餘光庭前古柏無冬¶夏那計籬邊幾綻黃」
#+END_VERSE
¶

#+BEGIN_VERSE
「　茅舍深棲養病身無思無慮樂天真閒名久謝誰相¶識一覺安眠意最親」
#+END_VERSE
¶

#+BEGIN_VERSE
「　終日昏昏過了休無論寒暑與春秋有人問我成何¶事一個粗拳劈面酬」
#+END_VERSE
¶

** 禪門十事¶

*** 源流¶

#+BEGIN_VERSE
「　如來親血脈鼻祖嫡津梁德越乾坤永光逾日月長」
#+END_VERSE
¶

*** 拂子¶

#+BEGIN_VERSE
「　法王真慧命龍象莫輕浮驀地親拈示群峰悉點頭」
#+END_VERSE
¶

*** 拄杖
<pb:KR6q0455_J_002-0790a>¶

#+BEGIN_VERSE
「　宗風憑繼續日用任施為掃盡狐狼跡堂堂更有誰」
#+END_VERSE
¶

*** 如意¶

#+BEGIN_VERSE
「　縱橫皆自適動轉總隨宜指出形山寶光明遍界輝」
#+END_VERSE
¶

*** 禪板¶

#+BEGIN_VERSE
「　禪林遵警策海眾賴維持一擊虛空碎嚬呻獅子兒」
#+END_VERSE
¶

*** 數珠¶

#+BEGIN_VERSE
「　拈來為道用提起示諸人直下知端的當陽一句親」
#+END_VERSE
¶

*** 飲瓢¶

#+BEGIN_VERSE
「　衲僧親活計顏子似同流飽腹無餘事高懸拄杖頭」
#+END_VERSE
¶

*** 斗笠¶

#+BEGIN_VERSE
「　千聖皆同備群英曷可虧團圞無縫罅日炙與風吹」
#+END_VERSE
¶

*** 蒲團¶

#+BEGIN_VERSE
「　跏趺堪穩坐定慧作根基為報參禪者須明向上機」
#+END_VERSE
¶

*** 茫鞋¶

#+BEGIN_VERSE
「　江山都歷遍到處不曾離颺在紅塵裏無人識得伊」
#+END_VERSE
¶

** 關中四威儀¶

#+BEGIN_VERSE
「　關中行沒途程飯後欣舒步翛然絕擊縈」
#+END_VERSE
¶

#+BEGIN_VERSE
「　關中住無別務焚香閱古書何論朝於暮」
#+END_VERSE
¶

#+BEGIN_VERSE
「　關中坐脣懶簸豎起鐵脊梁那管蒲團破」
#+END_VERSE
¶

#+BEGIN_VERSE
「　關中臥衲被破鼻息任鼾齁從來無夢作」
#+END_VERSE
¶

** 十二時歌¶

#+BEGIN_VERSE
「　半夜子床頭鼠咬自家耳噓一聲咸入穴中心暗喜」
#+END_VERSE
¶

#+BEGIN_VERSE
「　雞嗚丑眼開一物渾無有黑漫漫大地盡成獅子吼」
#+END_VERSE
¶

#+BEGIN_VERSE
「　平旦寅拈香擇火示天真勤禮佛徹體清涼絕世塵」
#+END_VERSE
¶

#+BEGIN_VERSE
「　日出卯生涯當處何曾少钁頭邊覆去翻來用不了」
#+END_VERSE
¶

#+BEGIN_VERSE
「　食時辰饑火炎炎事最親炊黍甑野菜和羹勝美珍」
#+END_VERSE
¶

#+BEGIN_VERSE
「　禺中巳花笑鳥啼無別旨閉篷門堪歎迷流隨境使」
#+END_VERSE
¶

#+BEGIN_VERSE
「　日南午大地炎蒸何處躲一彈指豁開寶藏空今古」
#+END_VERSE
¶

#+BEGIN_VERSE
「　日昳未蒲團敷坐如來地沒心情那有工夫閒拭涕」
#+END_VERSE
¶

#+BEGIN_VERSE
「　晡時申囊缽蕭然不厭貧無價寶圓明皎潔亙隨身」
#+END_VERSE

<pb:KR6q0455_J_002-0790b>¶

#+BEGIN_VERSE
「　日入酉參徒莫怪無分剖秪粗拳直下知歸休外走」
#+END_VERSE
¶

#+BEGIN_VERSE
「　黃昏戌一日功程方始畢更何為摩訶般若波羅蜜」
#+END_VERSE
¶

#+BEGIN_VERSE
「　人定亥威音王佛今何在阿呵呵天上人間絕對待」
#+END_VERSE
¶

** 自讚(成侍者請)¶

#+BEGIN_VERSE
「　者漢別無伎倆惟能守拙退讓事師一點赤心應機¶秪拈白棒自欣禪律兼規學者難為近傍生平懶合¶時宜篤志深棲雲嶂僅留殘質愧先賢莫把渠儂為¶榜樣」
#+END_VERSE
¶

當湖佛弟子羽生屠行符敬梓¶
斷愚智禪師語錄卷下(終)